---
title: Загальне
parent: Python
nav_order: 1
layout: default
---

# Загальне

## Ключові характеристики Python

<hr>

Python — високорівнева мова програмування загального призначення. Основні особливості Python:

* **Інтерпретована мова**: програма виконується безпосередньо рядок за рядком за допомогою
  інтерпретатора без проміжного перетворення у машинний код, як компільовані мови.

* **Динамічна типізація**: перевірка типів даних виконується під час виконання програми, а не під
  час компіляції, тож тип змінних не потрібно вказувати під час її створення.

* **Строга типізація**: Python не виконує автоматичних перетворень типів, які можуть призвести до
  несподіваних результатів і не підтримує операції між несумісними типами без явного перетворення.

* Підтримка декількох парадигм програмування:

    * **Процедурне програмування**: програма складається з процедур (підпрограм, функцій) та їхніх
      викликів.

    * **Об'єктно-орієнтоване програмування**: програма складається з об'єктів, які мають стан та
      поведінку та взаємодіють між собою.

    * **Функціональне програмування**: Python містить елементи функціонального програмування
      (функції вищого порядку, лямбда-функції, `map`, `filter`, `reduce`).

* **Кросплатформеність**: Python працює на Windows, macOS, Linux та багатьох інших платформах
  без змін у коді.

* **Автоматичне керування пам’яттю**: Python використовує збирач сміття (garbage collector),
  тому немає потреби власноруч звільняти пам’ять.

* **Простий і зрозумілий синтаксис**: відсутність фігурних дужок і крапок з комою.